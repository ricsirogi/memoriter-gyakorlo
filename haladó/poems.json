{
  "Homérosz": {
    "Odüsszeia": "Férfiuról szólj nékem, Múzsa, ki sokfele bolygott\ns hosszan hányódott, földúlván szentfalu Tróját,\nsok nép városait, s eszejárását kitanulta,\ns tengeren is sok erős gyötrelmet tűrt a szivében,\nmenteni vágyva saját lelkét, társak hazatértét."
  },
  "Anakreón": {
    "Gyűlölöm": "Gyűlölöm azt, aki telt kupa mellett, bort iszogatván,\nháborut emleget és lélekölő viadalt.\nS kedvelem azt, aki bölcs és Aphrodité meg a Múzsák\nszép adományairól zengve szeretni tanít."
  },
  "Catullus": {
    "Gyűlölök és szeretek": "Gyűlölök és szeretek. Miért? Nem tudom én se, de érzem:\nígy van ez, és a szívem élve keresztre feszít."
  },
  "Nyelvemlék": {
    "Halotti beszéd és könyörgés": "Látjátuk feleim szümtükhel, mik vogymuk: isa, por es homou vogymuk. Menyi milosztben terümtevé elevé miü isëmüköt Ádámot, es odutta volá neki paradicsumot házoá.",
    "Ómagyar Mária-siralom": "Volék sirolm tudotlon.\nSirolmol sepedek,\nbúol oszuk, epedek./vs/\nVálaszt világumtúl\nzsidou, fiodumtúl,\nézes ürümemtűl./vs/\nÓ én ézes urodum,\neggyen-egy fiodum,\nsirou anyát teküncsed,\nbuabeleül kinyuhhad!/vs/\nSzemem künyüel árad,\njunhum búol fárad.\nTe vérüd hullottya\nÉn junhum olélottya./vs/\nVilág világa,\nvirágnak virága!\nkeserüen kinzatul,\nvos szegekkel veretül."
  },
  "Janus Pannonius": {
    "Pannónia dícsérete": "Eddig Itália földjén termettek csak a könyvek,\n  S most Pannónia is ontja a szép dalokat.\nSokra becsülnek már, a hazám is büszke lehet rám,\n  Szellemem egyre dicsőbb, s általa híres e föld!"
  },
  "Balassi Bálint": {
    "Egy katonaének": "Vitézek, mi lehet ez széles föld felett szebb dolog az végeknél?\nHolott kikeletkor az sok szép madár szól,kivel ember ugyan él;\nMező jó illatot, az ég szép harmatot ád, ki kedves mindennél./vs/\nEllenség hírére vitézeknek szíve gyakorta ott felbuzdul,\nSőt azon kívül is, csak jó kedvébűl is vitéz próbálni indul,\nHolott sebesedik, öl, fog, vitézkedik, homlokán vér lecsordul./vs/\nAz jó hírért, névért s az szép tisztességért ők mindent hátra hadnak,\nEmberségről példát, vitézségről formát mindeneknek ők adnak,\nMidőn, mint jó rárók, mezőn széllyel járók, vagdalkoznak, futtatnak./vs/\nÓh, végbelieknek, ifjú vitézeknek dicséretes serege!\nKiknek ez világon szerteszerént vagyon mindeneknél jó neve,\nMint sok fát gyümölccsel, sok jó szerencsékkel áldjon Isten mezőkbe!",
    "Adj már csendességet...": "Adj már csendességet, lelki békességet, mennybéli Úr!\nBujdosó elmémet ódd bútól szívemet, kit sok kín fúr!/vs/\nSok ideje immár, hogy lelkem szomjan vár mentségére,\nŐrizd, ne hadd, ébreszd, haragod ne gerjeszd vesztségére!/vs/\nNem kicsiny munkával, fiad halálával váltottál meg,\nKinek érdeméért most is szükségemet teljesíts meg!"
  },
  "Csokonai Vitéz Mihály": {
    "Tartózkodó kérelem": "A hatalmas szerelemnek\nMegemésztő tüze bánt.\nTe lehetsz írja sebemnek,\nGyönyörű kis tulipánt!/vs/\nSzemeid szép ragyogása\nEleven hajnali tűz,\nAjakid harmatozása\nSok ezer gondot elűz./vs/\nTeljesítsd angyali szókkal,\nSzeretőd amire kért:\nEzer ambrózia csókkal\nFizetek válaszodért.",
    "A Reményhez": "Főldiekkel játszó\n  Égi tűnemény,\nIstenségnek látszó\n  Csalfa, vak Remény!\nKit teremt magának\n  A boldogtalan,\nS mint védangyalának,\n  Bókol úntalan.\nSíma száddal mit kecsegtetsz?\n  Mért nevetsz felém?\nKétes kedvet mért csepegtetsz\n  Még most is belém?\nCsak maradj magadnak!\n  Biztatóm valál;\nHittem szép szavadnak:\n  Mégis megcsalál./vs/\nKertem nárcisokkal\n  Végig űltetéd;\nCsörgő patakokkal\n  Fáim éltetéd;\nRám ezer virággal\n  Szórtad a tavaszt\nS égi boldogsággal\n  Fűszerezted azt.\nGondolatim minden reggel,\n  Mint a fürge méh,\nRepkedtek a friss meleggel\n  Rózsáim felé.\nEgy híjját esmértem\n  Örömimnek még:\nLilla szívét kértem;\n  S megadá az ég./vs/\nJaj, de friss rózsáim\n  Elhervadtanak;\nForrásim, zőld fáim\n  Kiszáradtanak;\nTavaszom, vígságom\n  Téli búra vált;\nRégi jó világom\n  Méltatlanra szállt.\nÓh! csak Lillát hagytad volna\n  Csak magát nekem:\nMost panaszra nem hajolna\n  Gyászos énekem.\nKarja közt a búkat\n  Elfelejteném,\nS a gyöngykoszorúkat\n  Nem irígyleném./vs/\nHagyj el, óh Reménység!\n  Hagyj el engemet;\nMert ez a keménység\n  Úgyis eltemet.\nÉrzem: e kétségbe\n  Volt erőm elhágy,\nFáradt lelkem égbe,\n  Testem főldbe vágy.\nNékem már a rét hímetlen,\n  A mező kisűlt,\nA zengő liget kietlen,\n  A nap éjre dűlt.\nBájoló lágy trillák!\n  Tarka képzetek!\nKedv! Remények! Lillák!\n  Isten véletek!"
  },
  "Berzenyi Dániel": {
    "A közelítő tél": "Hervad már a ligetünk, s díszei hullanak,\nTarlott bokrai közt sárga levél zörög.\nnincs rózsás labyrinth, s balzsamos illatok\nKözt nem lengedez a Zephyr",
    "A magyarokhoz (I.)": "Romlásnak indult hajdan erős magyar!\nNem látod, Árpád vére miként fajul?\n  Nem látod a bosszús egeknek\nOstorait nyomorult házadon?",
    "Osztályrészem": "Partra szállottam, Levonom vitorlám.\nA szelek mérgét nemesen kiálltam.\nSok Charybdis közt, sok ezer veszélyben\nIzzada orcám."
  },
  "Kölcsey Ferenc": {
    "Hymnus": "Isten, áldd meg a magyart\nJó kedvvel, bőséggel,\nNyújts feléje védő kart,\nHa küzd ellenséggel;\nBal sors akit régen tép,\nHozz rá víg esztendőt,\nMegbünhödte már e nép\nA multat s jövendőt!/vs/\nŐseinket felhozád\nKárpát szent bércére,\nÁltalad nyert szép hazát\nBendegúznak vére.\nS merre zúgnak habjai\nTiszának, Dunának,\nÁrpád hős magzatjai\nFelvirágozának./vs/\nÉrtünk Kunság mezein\nÉrt kalászt lengettél,\nTokaj szőlővesszein\nNektárt csepegtettél.\nZászlónk gyakran plántálád\nVad török sáncára,\nS nyögte Mátyás bús hadát\nBécsnek büszke vára./vs/\nHajh, de bűneink miatt\nGyúlt harag kebledben,\nS elsújtád villámidat\nDörgő fellegedben,\nMost rabló mongol nyilát\nZúgattad felettünk,\nMajd töröktől rabigát\nVállainkra vettünk./vs/\nHányszor zengett ajkain\nOzman vad népének\nVert hadunk csonthalmain\nGyőzedelmi ének!\nHányszor támadt tenfiad\nSzép hazám kebledre,\nS lettél magzatod miatt\nMagzatod hamvvedre!/vs/\nBújt az üldözött s felé\nKard nyúl barlangjában,\nSzerte nézett s nem lelé\nHonját a hazában,\nBércre hág és völgybe száll,\nBú s kétség mellette,\nVérözön lábainál,\nS lángtenger fölette./vs/\nVár állott, most kőhalom,\nKedv s öröm röpkedtek,\nHalálhörgés, siralom\nZajlik már helyettek.\nS ah, szabadság nem virúl\nA holtnak véréből,\nKínzó rabság könnye hull\nÁrvánk hő szeméből!/vs/\nSzánd meg Isten a magyart\nKit vészek hányának,\nNyújts feléje védő kart\nTengerén kínjának.\nBal sors akit régen tép,\nHozz rá víg esztendőt,\nMegbünhödte már e nép\nA multat s jövendőt!",
    "Huszt": "Bús düledékeiden, Husztnak romvára megállék;\nCsend vala, felleg alól szállt fel az éjjeli hold.\nSzél kele most, mint sír szele kél; s a csarnok elontott\nOszlopi közt lebegő rémalak inte felém./vs/\nÉs mond: Honfi, mit ér epedő kebel e romok ormán?\nRégi kor árnya felé visszamerengni mit ér?\nMessze jövendővel komolyan vess öszve jelenkort;\nHass, alkoss, gyarapíts: s a haza fényre derűl!",
    "Emkéklapra": "Négy szócskát üzenek, vésd jól kebeledbe, s fiadnak\nHagyd örökűl ha kihúnysz: A HAZA MINDEN ELŐTT.",
    "Zrínyi második éneke": "Te lásd meg, ó sors, szenvedő hazámat,\nVérkönnyel ázva nyög feléd!\nMert kánya, kígyó, féreg egyre támad,\nÉs marja, rágja kebelét.\nA méreg ég, és ömlik mély sebére,\nS ő védtelen küzd egyedűl,\nHatalmas, ó légy gyámja, légy vezére,\nVagy itt az óra, s végveszélybe dűl!/vs/\nTörvényem él. Hazád őrcsillagzatja\nSzülötti bűnein leszáll;\nSzelíd sugárit többé nem nyugtatja\nAz ősz apák sírhalminál.\nÉs más hon áll a négy folyam partjára,\nMás szózat és más keblü nép;\nS szebb arcot ölt e föld kies határa,\nHogy kedvre gyúl, ki bájkörébe lép"
  },
  "Vörösmarthy Mihály": {
    "Szózat": "Hazádnak rendületlenűl\nLégy híve, oh magyar;\nBölcsőd az s majdan sírod is,\nMely ápol s eltakar./vs/\nA nagy világon e kivűl\nNincsen számodra hely;\nÁldjon vagy verjen sors keze;\nItt élned, halnod kell./vs/\nEz a föld, melyen annyiszor\nApáid vére folyt;\nEz, melyhez minden szent nevet\nEgy ezredév csatolt./vs/\nItt küzdtenek honért a hős\nÁrpádnak hadai;\nItt törtek össze rabigát\nHunyadnak karjai./vs/\nSzabadság! itten hordozák\nVéres zászlóidat,\nS elhulltanak legjobbjaink\nA hosszu harc alatt./vs/\nÉs annyi balszerencse közt,\nOly sok viszály után,\nMegfogyva bár, de törve nem,\nÉl nemzet e hazán./vs/\nS népek hazája, nagy világ!\nHozzád bátran kiált:\n'Egy ezredévi szenvedés\nKér éltet vagy halált!'/vs/\nAz nem lehet hogy annyi szív\nHiában onta vért,\nS keservben annyi hű kebel\nSzakadt meg a honért./vs/\nAz nem lehet, hogy ész, erő,\nÉs oly szent akarat\nHiába sorvadozzanak\nEgy átoksúly alatt./vs/\nMég jőni kell, még jőni fog\nEgy jobb kor, mely után\nBuzgó imádság epedez\nSzázezrek ajakán./vs/\nVagy jőni fog, ha jőni kell,\nA nagyszerű halál,\nHol a temetkezés fölött\nEgy ország vérben áll./vs/\nS a sírt, hol nemzet sűlyed el,\nNépek veszik körűl,\nS az ember millióinak\nSzemében gyászköny űl./vs/\nLégy híve rendületlenűl\nHazádnak, oh magyar:\nEz éltetőd, s ha elbukál,\nHantjával ez takar./vs/\nA nagy világon e kivűl\nNincsen számodra hely;\nÁldjon vagy verjen sors keze:\nItt élned, halnod kell.",
    "Gondolatok a könyvtárban": "Országok rongya! könyvtár a neved,\nDe hát hol a könyv mely célhoz vezet?\nHol a nagyobb rész boldogsága? - Ment-e\nA könyvek által a világ elébb?/vs/\nElőttünk egy nemzetnek sorsa áll.\nHa azt kivíttuk a mély sülyedésből\nS a szellemharcok tiszta sugaránál\nOlyan magasra tettük, mint lehet,\nMondhatjuk, térvén őseink porához:\nKöszönjük élet! áldomásidat,\nEz jó mulatság, férfi munka volt!",
    "Előszó": "Midőn ezt írtam, tiszta volt az ég.\nZöld ág virított a föld ormain.\nMunkában élt az ember mint a hangya:\nKüzdött a kéz, a szellem működött,\nLángolt a gondos ész, a szív remélt,\nS a béke izzadt homlokát törölvén\nMeghozni készült a legszebb jutalmat,\nAz emberüdvöt, melyért fáradott.\nÜnnepre fordúlt a természet, ami\nSzép és jeles volt benne, megjelent./vs/\nMost tél van és csend és hó és halál.\nA föld megőszült;\nNem hajszálanként, mint a boldog ember,\nEgyszerre őszült az meg, mint az isten,\nKi megteremtvén a világot, embert,\nE félig istent, félig állatot,\nElborzadott a zordon mű felett\nÉs bánatában ősz lett és öreg."
  },
  "Petőfi Sándor": {
    "A bánat? egy nagy oceán...": "A bánat? egy nagy oceán.\nS az öröm?\nAz oceán kis gyöngye. Talán,\nMire fölhozom, össze is töröm.",
    "Fa leszek, ha...": "Fa leszek, ha fának vagy virága.\nHa harmat vagy: én virág leszek.\nHarmat leszek, ha te napsugár vagy...\nCsak, hogy lényink egyesüljenek./vs/\nHa, leányka, te vagy a mennyország:\nAkkor én csillagá változom.\nHa, leányka, te vagy a pokol: (hogy\nEgyesüljünk) én elkárhozom.",
    "A XIX. század költői": "Ne fogjon senki könnyelműen\nA húrok pengetésihez!\nNagy munkát vállal az magára,\nKi most kezébe lantot vesz.\nHa nem tudsz mást, mint eldalolni\nSaját fájdalmad s örömed:\nNincs rád szüksége a világnak,\nS azért a szent fát félretedd./vs/\nPusztában bujdosunk, mint hajdan\nNépével Mózes bujdosott,\nS követte, melyet isten külde\nVezérül, a lángoszlopot.\nUjabb időkben isten ilyen\nLángoszlopoknak rendelé\nA költőket, hogy ők vezessék\nA népet Kánaán felé./vs/\nHa majd a bőség kosarából\nMindenki egyaránt vehet,\nHa majd a jognak asztalánál\nMind egyaránt foglal helyet,\nHa majd a szellem napvilága\nRagyog minden ház ablakán:\nAkkor mondhatjuk, hogy megálljunk,\nMert itt van már a Kánaán!"
  },
  "Arany János": {
    "Toldi estéje": "Őszbe csavarodott a természet feje,\nDérré vált a harmat, hull a fák levele,\nRövidebb, rövidebb lesz a napnak útja,\nÉs hosszúkat alszik rá, midőn megfutja.\nMegpihen legszélén az égi határnak\nS int az öregeknek: 'benneteket várlak!'\nMegrezdűl a feje sok öregnek erre:\nEgymásután mégis mennek a nyughelyre./vs/\n'Végső rendelkezést tennék: de hát minek?\nNem igen van: miről. S ha volna sincs: kinek.\nNem hagyok örököst... csak egy hű cselédet:\nAzt kötöm szivedre - - meg a magyar népet.'\n'Szeresd a magyart, de ne faragd le' - szóla,\n'Erejét, formáját, durva kérgét róla:\nMert mi haszna símább, ha jól megfaragják?\nNehezebb eltörni a faragatlan fát.'",
    "A walesi bárdok": "Edward király, angol király\nLéptet fakó lován:\nHadd látom, úgymond, mennyit ér\nA velszi tartomány./vs/\nVan-e ott folyó és földje jó?\nLegelőin fű kövér?\nHasznált-e a megöntözés:\nA pártos honfivér?/vs/\nS a nép, az istenadta nép,\nHa oly boldog-e rajt'\nMint akarom, s mint a barom,\nMelyet igába hajt?/vs/\nFelség! valóban koronád\nLegszebb gyémántja Velsz:\nFöldet, folyót, legelni jót,\nHegy-völgyet benne lelsz./vs/\nS a nép, az istenadta nép\nOly boldog rajta, Sire!\nKunyhói mind hallgatva, mint\nMegannyi puszta sir./vs/\nEdward király, angol király\nLéptet fakó lován:\nKörötte csend amerre ment,\nÉs néma tartomány./vs/\nMontgomery a vár neve,\nHol aznap este szállt;\nMontgomery, a vár ura,\nVendégli a királyt./vs/\nVadat és halat, s mi jó falat\nSzem-szájnak ingere,\nSürgő csoport, száz szolga hord,\nHogy nézni is tereh;/vs/\nS mind, amiket e szép sziget\nÉtelt-italt terem;\nS mind, ami bor pezsegve forr\nTúl messzi tengeren./vs/\nTi urak, ti urak! hát senkisem\nKoccint értem pohárt?\nTi urak, ti urak!... ti velsz ebek!\nNe éljen Eduárd?/vs/\nVadat és halat, s mi az ég alatt\nSzem-szájnak kellemes,\nAzt látok én: de ördög itt\nBelül minden nemes./vs/\nTi urak, ti urak, hitvány ebek!\nNe éljen Eduárd?\nHol van, ki zengje tetteim -\nElő egy velszi bárd!/vs/\nEgymásra néz a sok vitéz,\nA vendég velsz urak;\nOrcáikon, mint félelem,\nSápadt el a harag./vs/\nSzó bennszakad, hang fennakad,\nLehellet megszegik. -\nAjtó megől fehér galamb,\nŐsz bárd emelkedik./vs/\nItt van, király, ki tettidet\nElzengi, mond az agg;\nS fegyver csörög, haló hörög\nAmint húrjába csap./vs/\n'Fegyver csörög, haló hörög,\nA nap vértóba száll,\nVérszagra gyűl az éji vad:\nTe tetted ezt, király!/vs/\nLevágva népünk ezrei,\nHalomba, mint kereszt,\nHogy sirva tallóz aki él:\nKirály, te tetted ezt!'/vs/\nMáglyára! el! igen kemény -\nParancsol Eduárd -\nHa! lágyabb ének kell nekünk;\nS belép egy ifju bárd./vs/\n'Ah! lágyan kél az esti szél\nMilford-öböl felé;\nSzüzek siralma, özvegyek\nPanasza nyög belé./vs/\nNe szülj rabot, te szűz! anya\nNe szoptass csecsemőt!...'\nS int a király. S elérte még\nA máglyára menőt./vs/\nDe vakmerőn s hivatlanúl\nElőáll harmadik;\nKobzán a dal magára vall,\nEz íge hallatik:/vs/\n'Elhullt csatában a derék -\nNo halld meg Eduárd:\nNeved ki diccsel ejtené,\nNem él oly velszi bárd./vs/\nEmléke sír a lanton még -\nNo halld meg Eduárd:\nÁtok fejedre minden dal,\nMelyet zeng velszi bárd.'/vs/\nMeglátom én! - S parancsot ád\nKirály rettenetest:\nMáglyára, ki ellenszegűl,\nMinden velsz énekest!/vs/\nSzolgái szét száguldanak,\nOrszág-szerin, tova.\nMontgomeryben így esett\nA híres lakoma. -/vs/\nS Edward király, angol király\nVágtat fakó lován;\nKörötte ég földszint az ég:\nA velszi tartomány./vs/\nÖtszáz, bizony, dalolva ment\nLángsírba velszi bárd:\nDe egy se birta mondani\nHogy: éljen Eduárd. -/vs/\nHa, ha! mi zúg?... mi éji dal\nLondon utcáin ez?\nFelköttetem a lord-majort,\nHa bosszant bármi nesz!/vs/\nÁll néma csend; légy szárnya bent,\nSe künn, nem hallatik:\n'Fejére szól, ki szót emel!\nKirály nem alhatik.'/vs/\nHa, ha! elő síp, dob, zene!\nHarsogjon harsona:\nFülembe zúgja átkait\nA velszi lakoma.../vs/\nDe túl zenén, túl síp-dobon,\nRiadó kürtön át:\nÖtszáz énekli hangosan\nA vértanúk dalát.",
    "Epilógus": "Az életet már megjártam.\nTöbbnyire csak gyalog jártam,\nGyalog bizon'...\nLegfölebb ha omnibuszon./vs/\nLáttam sok kevély fogatot,\nFényes tengelyt, cifra bakot:\nS egy a lelkem!\nSoha meg se' irigyeltem./vs/\nNem törődtem bennülővel,\nHetyke úrral, cifra nővel:\nHogy' áll orra\nAz út szélin baktatóra./vs/\nHa egy úri lócsiszárral\nTalálkoztam s bevert sárral:\nNem pöröltem, -\nFélreálltam, letöröltem./vs/\nHiszen az útfélen itt-ott,\nEgy kis virág nekem nyitott:\nAzt leszedve,\nMegvolt szívem minden kedve./vs/\nAz életet, ím, megjártam;\nNem azt adott, amit vártam:\nNéha többet,\nKérve, kellve, kevesebbet./vs/\nAda címet, bár nem kértem,\nS több a hír-név, mint az érdem:\nNagyravágyva,\nBételt volna keblem vágya./vs/\nKik hiúnak és kevélynek -\nTudom, boldognak is vélnek:\nS boldogságot\nIrígy nélkül még ki látott?/vs/\nBárha engem titkos métely\nFölemészt: az örök kétely;\nS pályám bére\nÉgető, mint Nessus vére./vs/\nMily temérdek munka várt még!...\nMily kevés, amit beválték\nFélbe'-szerbe'\nS hány reményem hagyott cserbe'!.../vs/\nAz életet már megjártam;\nMit szivembe vágyva zártam,\nAzt nem hozta,\nAttól makacsul megfoszta./vs/\nEgy kis független nyugalmat,\nMelyben a dal megfoganhat,\nKértem kérve:\nS ő halasztá évrül-évre./vs/\nCsöndes fészket zöld lomb árnyán,\nHova múzsám el-elvárnám,\nMely sajátom;\nBenne én és kis családom./vs/\nMunkás, vidám öregséget,\nHol, mit kezdtem, abban véget...\nEnnyi volt csak;\nS hogy megint ültessek, oltsak./vs/\nMost, ha adná is már, késő:\nEgy nyugalom vár, a végső:\nMert hogy' szálljon,\nBár kalitja már kinyitva,\nRab madár is, szegett szárnyon?"
  },
  "Ady Endre": {
    "Góg és Magóg fia vagyok én...": "Góg és Magóg fia vagyok én,\nHiába döngetek kaput, falat\nS mégis megkérdem tőletek:\nSzabad-e sírni a Kárpátok alatt?/vs/\nVerecke híres útján jöttem én,\nFülembe még ősmagyar dal rivall,\nSzabad-e Dévénynél betörnöm\nÚj időknek új dalaival?/vs/Fülembe forró ólmot öntsetek,\nLegyek az új, az énekes Vazul,\nNe halljam az élet új dalait,\nTiporjatok reám durván, gazul./vs/De addig sírva, kínban, mit se várva\nMégiscsak száll új szárnyakon a dal\nS ha elátkozza százszor Pusztaszer,\nMégis győztes, mégis új és magyar.",
    "Kocsi-út az éjszakában": "Milyen csonka ma a Hold,\nAz éj milyen sivatag, néma,\nMilyen szomoru vagyok én ma,\nMilyen csonka ma a Hold./vs/\nMinden Egész eltörött,\nMinden láng csak részekben lobban,\nMinden szerelem darabokban,\nMinden Egész eltörött./vs/\nFut velem egy rossz szekér,\nUtána mintha jajszó szállna,\nFélig mély csönd és félig lárma,\nFut velem egy rossz szekér."
  },
  "Babits Mihály": {
    "A lírikus epilógja": "Csak én birok versemnek hőse lenni,\nelső s utolsó mindenik dalomban:\na mindenséget vágyom versbe venni,\nde még tovább magamnál nem jutottam./vs/\nÉn maradok: magam számára börtön,\nmert én vagyok az alany és a tárgy,\njaj én vagyok az ómega s az alfa.",
    "Jónás imája": "Hozzám már hűtlen lettek a szavak,\nvagy én lettem mint túláradt patak\noly tétova céltalan parttalan\ns ugy hordom régi sok hiú szavam\nmint a tévelygő ár az elszakadt\nsövényt jelzőkarókat gátakat.\nÓh bár adna a Gazda patakom\nsodrának medret, biztos útakon\nvinni tenger felé, bár verseim\ncsücskére Tőle volna szabva rim\nelőre kész, s mely itt áll polcomon,\nszent Bibliája lenne verstanom,\nhogy ki mint Jónás, rest szolgája, hajdan\nbujkálva, később mint Jónás a Halban\nleszálltam a kinoknak eleven\nsüket és forró sötétjébe, nem\nhárom napra, de három hóra, három\névre vagy évszázadra, megtaláljam,\nmielőtt egy mégvakabb és örök\nCethal szájában végkép eltünök,\na régi hangot s, szavaim hibátlan\nhadsorba állván, mint Ő sugja, bátran\nszólhassak s mint rossz gégémből telik\nés ne fáradjak bele estelig\nvagy míg az égi és ninivei hatalmak\nengedik hogy beszéljek s meg ne haljak."
  },
  "József Attila": {
    "Reménytelenül": "Az ember végül homokos,\nszomorú, vizes síkra ér,\nszétnéz merengve és okos\nfejével biccent, nem remél./vs/\nÉn is így próbálok csalás\nnélkül szétnézni könnyedén.\nEzüstös fejszesuhanás\njátszik a nyárfa levelén./vs/\nA semmi ágán ül szivem,\nkis teste hangtalan vacog,\nköréje gyűlnek szeliden\ns nézik, nézik a csillagok."
  },
  "Kanyádi Sándor": {
    "Valaki jár a fák hegyén": "valaki jár a fák hegyén\nki gyújtja s oltja csillagod\ncsak az nem fél kit a remény\nmár végképp magára hagyott/vs/\nén félek még reménykedem\nez a megtartó irgalom\na gondviselő félelem\nkísért eddigi utamon/vs/\nvalaki jár a fák hegyén\nvajon amikor zuhanok\nmeggyújt-e akkor még az én\ntüzemnél egy új csillagot/vs/\nvagy engem is egyetlenegy\nsötétlő maggá összenyom\ns nem villantja föl lelkemet\negy megszülető csillagon/vs/\nvalaki jár a fák hegyén\nmondják úr minden porszemen\nmondják hogy maga a remény\nmondják maga a félelem"
  },
  "Reményik Sándor": {
    "Halotti beszéd a hulló leveleknek": "Látjátok feleim, hogy mik vagyunk?\nBizony bíbor és bronz és arany\nÉs örökkévaló szent szépség vagyunk.\nAhogy halódunk, hullunk nesztelen:\nBizony, e világ dőre, esztelen\nPompájánál nagyobb pompa vagyunk.\nNem történhetik velünk semmi sem,\nMi megronthatná szép, igaz-magunk.\nMíg a fán vagyunk: napban ragyogunk\nS ha alászállunk: vár a hűs avar,\nTestvér-levél testvér-lombot takar,\nOtt is otthon vagyunk."
  },
  "Radnóti Miklós": {
    "Hetedik ecloga": "Búvó otthoni táj! Ó, megvan-e még az az otthon?\nBomba sem érte talán? s van, mint amikor bevonultunk?\nÉs aki jobbra nyöszörg, aki balra hever, hazatér-e?\nMondd, van-e ott haza még, ahol értik e hexametert is?\nÉkezetek nélkül, csak sort sor alá tapogatva,\núgy irom itt a homályban a verset, mint ahogy élek,\nvaksin, hernyóként araszolgatván a papíron;\nzseblámpát, könyvet, mindent elvettek a Lager\nőrei s posta se jön, köd száll le csupán barakunkra."
  },
  "Áprily Lajos": {
    "Március": "A nap tüze, látod,\na fürge diákot\na hegyre kicsalta: a csúcsra kiállt.\nCsengve, nevetve\nkibuggyan a kedve\ns egy ős evoét a fénybe kiált./vs/\nRégi, kiszáradt\ntó vize árad,\nnéma kutakban a víz kibuzog.\nZeng a picinyke\nszénfejü cinke\nvíg dithyrambusa: dactilusok."
  },
  "Nagy László": {
    "Ki viszi át a Szerelmet": "Létem ha végleg lemerűlt\nki imád tücsök-hegedűt?\nLángot ki lehel deres ágra?\nKi feszül föl a szivárványra?\nLágy hantu mezővé a szikla-\ncsípőket ki öleli sírva?\nKi becéz falban megeredt\nhajakat, verőereket?\nS dúlt hiteknek kicsoda állít\nkáromkodásból katedrálist?\nLétem ha végleg lemerűlt,\nki rettenti a keselyűt!\nS ki viszi át fogában tartva\na Szerelmet a túlsó partra!"
  }
}
